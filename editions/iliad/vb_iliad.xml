<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Iliad</title>
        <editor>Leonie Henkes</editor>
        <editor>Olivia Monster</editor>
        <editor>Philip Muijtjens</editor>
        <editor>Marloes Velthuisen</editor>
        <editor>Kirsten Haijes</editor>

      </titleStmt>
      <publicationStmt>
        <p>Unpublished edition of the Venetus B manuscript for the Homer Multitext project</p>
      </publicationStmt>
      <sourceDesc>
        <p>Edited directly from photography of the manuscript</p>
      </sourceDesc>
    </fileDesc>
  </teiHeader>
  <text>
    <body>
      <div n="10">
        <l n="387">ἦ τινα συλήσων νεκύων κατατεθνειώτων·</l>
        <l n="388">ἦ/ σ' Ἕκτωρ προέηκε διασκοπιάασθαι ἕκαστα</l>
        <l n="389">νῆας ἐπὶ γλαφυρὰς: ἤ σ' αὐτὸν θυμὸς ἀνῆκε·</l>
        <l n="390">τόν δ' ἠμείβετ' ἐπειτα Δόλων. ὑπο δ' ἔτρεμε γυῖα·</l>
        <l n="391">πολλῇσιν μ'ἄτῃσι παρεκ νόον ἤγαγεν Ἕκτωρ.</l>
        <l n="392">ὅς μοι Πηλείωνος ἀγαυοῦ μώνυχας ἵππους</l>
        <l n="393">δωσέμεναι κατένευσε καὶ ἅρματα ποικίλα χαλκῷ·</l>
        <l n="394">ἠνώγει δέ μ' ἰόντα θοὴν διὰ νύκτα μέλαιναν.</l>
        <l n="395">ἀνδρῶν δυσμενέων σχεδὸν ἐλθέμεν. ἔκ τε πυθέσθαι</l>
        <l n="396">ἠὲ φυλάσσονται νῆες θοαὶ ὡς το πάρος περ,</l>
        <l n="397">ἢ ἤδη χείρεσσιν ὑφ' ἡμετέρῃσι δαμέντες</l>
        <l n="398">φύξιν βουλεύοιτε μετὰ σφίσιν· οὐδ' ἐθέλοιτε</l>
        <l n="399">νύκτα φυλασσέμεναι καμάτῳ ἁδηκότες αἰνῷ·</l>
        <l n="400">Τόν δ' ἐπιμειδήσας προσέφη πολύμητις Ὀδυσσεύς·</l>
        <l n="401">ἦ ῥὰ νύ τοι μεγάλων <unclear>ε</unclear>δώρων ἐπεμαίετο θυμὸς;</l>
        <l n="402">ἵππων Αἰακίδαο δαΐφρονος: οἵ δ' ἀλεγεινοὶ</l>
        <l n="403">ἀνδράσι γε θνητοῖσι δαμήμεναι· ἤδ' ὀχέεσθαι</l>
        <l n="404">ἄλλῳ γ', ἢ Ἀχιλῆϊ τὸν αθανάτη τέκε μήτηρ·</l>
        <l n="405">ἀλλ' ἄγε μοι τόδε εἰπὲ καὶ ἀτρεκέως κατάλεξον·</l>
        <l n="406">ποῦ νῦν δεῦρο κιὼν λίπες Ἕκτορα ποιμένα λαῶν·</l>
        <l n="407">ποῦ δέ οἱ ἔντεα κεῖται ἀρήϊα· ποῦ δέ οἱ ἵπποι·</l>
        <l n="408">πῶς δαὶ τῶν ἄλλων Τρώων φυλακαί τε καὶ εὐναί·</l>
        <l n="409">ἄσσά τε μητιόωσι μετα σφίσιν· ἦ μεμάασιν</l>
        <l n="410">αὖθι μένειν παρὰ νηυσὶν ἀπόπροθι; ἠὲ πόλϊνδε</l>
        <l n="411">ἂψ ἀναχωρήσουσιν ἐπεὶ δαμάσαντό γ' Ἀχαιούς·</l>
        <l n="412">Τόν δ' αὖτε προσέειπε Δόλων Εὐμήδεος υἱός·</l>
        <l n="413">τοι γὰρ ἐγώ τοι ταῦτα μάλ' ἀτρεκέως καταλέξω·</l>
        <l n="414">Ἕκτωρ μὲν μετὰ τοῖσιν ὅσοι βουληφόροι εἰσὶ,</l>
        <l n="415">βουλὰς βουλεύει. θείου παρὰ σήματι Ἴλου·</l>
        <l n="416">νόσφιν ἀπὸ φλοίσβου· φυλακάς δ' ἃς εἴρεαι ἥρως;</l>
        <l n="417">οὔ τις κεκριμένη ῥύεται στρατὸν οὐδὲ φυλάσσει·</l>
        <l n="418">ὅσσαι μὲν Τρώων πυρὸς ἐσχάραι· οἷσιν ἀνάγκη·</l>
        <l n="419">οἱ δ' ἐγρηγόρθασι· φυλασσέμεναί τε κέλονται</l>
        <l n="420">ἀλλήλοις· ἀτὰρ αὖτε πολύκλητοι ἐπίκουροι</l>
        <l n="421">εὕδουσι· Τρωσὶν γὰρ ἐπιτραπέουσι φυλάσσειν·</l>
        <l n="422">οὐ γάρ σφιν παῖδες σχεδὸν εἵαται οὐδὲ γυναῖκες·</l>
        <l n="423">Τόν δ' ἀπαμειβόμενος προσέφη πολύμητις Ὀδυσσεύς·</l>
        <l n="424">πῶς γὰρ νῦν. Τρώεσσι μεμιγμένοι ἱπποδάμοισιν</l>
        <l n="425">εὕδουσ', ἣ ἀπάνευθε· δίειπέ μοι ὄφρα δαείω·</l>
        <l n="426">Τόν δ' ἠμείβετ' ἔπειτα Δόλων Εὐμήδεος υἱός·</l>
        <l n="427">τοὶ γὰρ ἐγὼ καὶ ταῦτα μάλ' ἀτρεκέως καταλέξω·</l>
        <l n="428">πρὸς μὲν ἁλὸς, Κᾶρες. καὶ Παιόνες ἀγκυλότοξοι·</l>
        <l n="429">καὶ Λέλεγες· καὶ Καύκωνες· δῖοι τε Πελασγοί·</l>
        <l n="430">πρὸς Θύμβρης, δ' ἔλαχον Λύκιοι· Μυσοί τ' ἀγέρωχοι·</l>
        <l n="431">καὶ Φρύγες ἱππόδαμοι· και Μῃόνες ἱπποκορυσταί·</l>
        <l n="432">ἀλλὰ τί η ἐμὲ ταῦτα διεξερέεσθε ἕκαστα·</l>
        <l n="433">εἰ γὰρ δὴ μέματον Τρώων καταδῦναι ὅμιλον.</l>
        <l n="434">Θρήϊκες οἵδ' ἀπάνευθε νεήλυδες ἔσχατοι ἄλλων·</l>
      </div>
    </body>
  </text>
</TEI>
